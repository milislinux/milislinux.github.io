<!DOCTYPE html>
<html>
<head>
    <title>Hakkında - Milis Linux</title>
    <meta charset="UTF-8">
    <meta name="viewport" content="width=device-width">
    <link rel="stylesheet" type="text/css" href="/css/style.css">
</head>

<body id="hakkinda">

<nav>
<section>
    <span class="home">
        <a href="/">Ana Sayfa</a>
    </span>
    <span class="links">
        <a href="/indir/">İndir</a>
        <a href="/belge/">Belge</a>
        <a href="https://mls.akdeniz.edu.tr/git/milislinux/milis21">Kod</a>
        <a href="https://mls.akdeniz.edu.tr/forum/forum">Forum</a>
        <a href="/blog/">Blog</a>
        <!-- <a href="/paketler21/">Paketler</a> -->
        <a href="/hakkinda/">Hakkında</a>
        <a href="/iletisim/">İletişim</a>
    </span>
</section>
</nav>

<main>
<h3>Çıkış Amacı</h3>

<p>Milis Linux ( <b>Mil</b>li <b>İ</b>şletim <b>S</b>istemi ) ülkemizdeki yerli işletim sistemi çalışmalarının yetersiz olması ve sekteye uğramış 
olma durumları göz önünde bulundurularak 2016 yılında gönüllü olarak başlatılmış Linux tabanlı bir işletim sistemi projesidir. 
Milis Linux özgünlüğü yakalamak adına <strong>LFS (Linux From Stratch)</strong> yani <strong>"Sıfırdan Linux"</strong> 
yapım tekniğinden faydalanılarak geliştirilmiştir. Bu doğrultuda kendine özgü paket yönetim sistemine (Milis Paket Sistemi) 
ve özgün uygulamalara sahiptir. Gelişim prensibi olarak daimi gönüllük esasına dayanmakta olup ülkemizin bilişimdeki 
katma değerinin artırılmasını gaye edinmiştir.</p>

<h3>Milli ve Yerli Olması</h3>

<p>Teknolojinin kümülatif bir şekilde geldiği nokta incelenirse milli olmak bir anlam ifade etmiyor olabilir. 
Aynı şekilde Milis Linux'a bakarsak, çekirdek başta olmak üzere birçok yazılım parçasının yerli ve yabancı geliştiricilerin ortak çalışmasının 
ürünü olduğu görülmektedir. Bizim milli ve yerli olmaktan kastımız,  teknolojinin gelişmesiyle ortaya çıkan tüketim kültürünün 
kırılması adına yerli beyinlerin ve imkanların kullanılarak ülkemiz üzerindeki teknolojik hemegonyanın kaldırılması için yapılması gerekendir. 
Bu yolda verdiğimiz uğraş sayesinde, zaman içerisinde ülkemizin, işletim sistemi ve yazılım düzeyinde özgürleşip küresel kapalı 
sistem ekosistemlerin boyunduruğu altından kalkacağına inanıyoruz. Bu noktada üretime dahil olarak ve diğer insanları da üretime teşvik 
ederek bu milletin bir bireyi olma bilincinde bilgi ve birikimlerimizi ülkemiz ve insalık için faydaya sunmuş bulunuyoruz. 
Aslında Milis Linux, "Milli İşletim Sistemi" başlığı ile ortaya bir ideal koymaktadır. İşte bu ideal doğrultusunda <strong>projenin 
Milli nitelendirilmesi ülkemizi seven ve birşeyler üretmek isteyenlerin birlikteliğine atıftır</strong>.</p>

<h3>Özgünlüğü</h3>

<p>Mevcut işletim sistemlerinin ciddi çıkış nedenlerini incelersek bir önceki veya var olan sistemlerin eksikliğini tamamlamak üzere ortaya çıkmıştır. 
Daha önce gözlemlediğimiz sistemlerdeki sorunları çözmek ve faydalı özelliklerinin daha geliştirilmesi için sistemin bağımsız tabanlı olması çok önemlidir. 
Yeni bir işletim sistemi çalışmaları tekerleğin yeniden icat edilmesi olarak görülmemelidir. 
Çünkü Milis Linux'ta güncel teknolojilerin sorunsuz bir şekilde paketlenerek kullanıcıların kolay kullanımına sunulması hedeflenmektedir.
Ayrıca başta paket yöneticisi olmak üzere geliştirdiğimiz özgün uygulamalar ile sistemin özgün bir şekilde geliştirilmesi sağlanmaktadır.
Bunun yanında <strong>Milis Linux, ülkemizin genç geliştiricileri için Türkçe açık kaynak kodlu bir işletim sistemi ve özgür yazılım geliştirme okulu olarak görülebilir.</strong></p>

<h3>Kullanıcı Kitlesi</h3>

<p>Milis Linux kısaca 7'den 77'ye başta ülkemiz olmak üzere her bilgisayar kullanıcısını hedeflemektedir.
Çocuklarımızın yerli bir işletim sistemimizle bilgisayar okur-yazarlığını kazanıp kullanabilmeleri, geliştiricilerin de bu sistem üzerinde özgürce uygulamalarını geliştirebilmesi en büyük isteğimizdir. 
Ayrıca <strong>devletimizin kurumları, ticari kuruluşlar ve ev kullanıcıları da bağımsız bir işletim sistemi ile bilgisayar işlerini daha hızlı ve güvenli bir şekilde halledebilecektir.</strong>. 
Böylelikle bilişim ekosisteminde dış boyunduruktan kurtulup kendi özgür ekosistemimizi kurabileceğimize inanıyoruz.</p>

<h3>Milis Sözcüğü</h3>

<p>Yukarıda bahsettiğimiz gibi Milis sözcüğünün esas açılımı "<em>Mil</em>li <em>İ</em>şletim <em>S</em>istemi" olmakla beraber 
aslen askeri bir anlamı olan "milis" kavramıyla anlam örtüştürülmesi; "<strong>Milli nitelikte bir projenin daimi gönüllük esasına dayalı olarak, 
milli/yerli unsurlarla gayretli bir şekilde yürütülmesinin gerekliliği</strong>" üzerinedir<strong>.
</strong></p>

<h3>Sürüm Kod Adları</h3>

<p>Milis Linux, milletimizin binlerce yıllık tarihinden beslenerek idealize olmaktadır. 
Dolayısıyla sürüm kod adlarında da tarihimizde iz bırakan şahsiyetler kullanılarak milli motivasyon oluşturulmaya çalışılmaktadır.</p>

<p>Atilla (Attila) Han bilindiği üzere Avrupa Hun Devleti'nin ünlü hükümdarıydı.
Atilla stratejik bir savaş zekasına sahip olduğu gibi itici bir kuvvetle Avrupanın etnik ve siyasi yapısını değiştirmiştir. 
Ülkemiz de aynı ruhla yazılımsal olarak itici bir kuvvetle bilişimde olan yerini alarak öncü kuvvet olmalıdır. 
Bu nedenle ilk sürümümüz 1.0'ın kod adı <strong>Atilla</strong> olarak adlandırıldı.</p>

<p>Öte yandan Cengiz Han da tarihin akışına yön veren başka bir lider olarak tarihimizde değer yerini almaktadır. 
Cengiz Han'ın steplerden Avrupa'ya uzanan hükümranlığı tarihte altın çağ olarak yerini almıştır.
Bu kökten beslenen bilincin bilişime yansıtılması ülkemizin teknolojide doğru yönde ilerlemesinde kilit rol oynayacaktır.
Bu nedenle 2.1 sürümümüzün kod adı <strong>CengizHan</strong> olarak adlandırıldı.</p>

<h3>Uygulama Miktarı</h3>

<p>Milis işletim sistemi olarak her gün depomuza uygulama kategorilerini dikkate alarak ve <strong>kullanıcılarımızın istekleri doğrultusunda 
yeni paketler ekliyoruz</strong>. Sistem her türlü paketin derlenip paketlenmesine imkan sağlamaktadır. Geliştirici ve katkı sunanlarımız 
çoğaldıkça paket sayımız da hergün artacaktır. Milis İşletim Sistemi <a id="indir" href="/indir">İndir</a> 
sayfasından çalışan-kurulan imaj dosyasını indirip hem canlı test edebilirsiniz hem de bilgisayarınıza kurup günlük kullanıma geçebilirsiniz.</p>

<h3>Kullanıcı Katkısı</h3>

<p>Katkıda bulunmak isteyen arkadaşlardan öncelikli isteğimiz, Milis Linux sistemini ister sanala ister sabit disklerine kurup sistemin hem uygulama 
hem günlük kullanım düzeyinde test edilmesidir. <strong>Bize yapılan geri dönüşler doğrultusunda Milis İşletim Sistemi son kullanıcı için 
elverişli ortamın sağlanması hedefine daha kolay varacaktır</strong>. Ayrıca kullanım pratikliğine erişenler yazılı ve görsel medya içeriği 
hazırlanmasından paket üretimine kadar ilgi ve yetenekleri doğrultusunda istedikleri alanda bizimle koordineli bir şekilde katkıda bulunabilirler. 
<strong>Sizin samimi ve özverili gayretlerinizle Milis Linux Projesinin hergün ülkemiz için daha faydalı hale geleceğine inanıyoruz.</strong></p>

</main>

<footer>
<section>

<p>
    <p>&copy; Milis Linux 2021 </p>
    <p>Bu site Akdeniz Üniversitesi sunucularında barındırılmaktadır. Sitede yer alan içerik kaynak göstermek şartıyla kullanılabilir.
	Linux® Linus Torvalds'ın tescilli bir markasıdır. (<a href="http://www.linuxfoundation.org/programs/legal/trademark/attribution">info</a>)
	</p>
	<p><a href="/en/">English Site</a></p>
</p>
</section>
</footer>

</body>
</html>
